# 📖 Om Produktgruppen-Portaler-og-brukeropplevelse

Digdir lager fellesløsninger som er til gode for samfunnet. Fellesløsninger er små byggeklosser som brukerne kan bruke til å løse sine behov. 
For å sikre at vi ikke videreutvikler fellesløsningene fragmentert, har vi fordelt dem i seks produktgrupper. 


<img width="979" alt="Bilde_test_1b" src="https://github.com/user-attachments/assets/7defa408-e60b-40ec-9aec-887ce9d57d6b">

Produktgruppen Portaler og brukeropplevelse har som formål å forenkle brukerens kommunikasjon med det offentlige. Det inkluderer blant annet enklere etterlevelse av lover og regelverk og bærekraftig digitalisering. 
Produktgruppen fremmer tettere samarbeid om økt brukskvalitet «på tvers» i utforming og utvikling av digitale fellesgoder og fellesløsninger. Det bidrar til at tjenestene fremstår sammenhengende og helhetlige. Samtidig sparer det samfunnet for store utgifter som kan komme andre tiltak tilgode.


## Produktgruppens fokus
Brukskvalitet påvirker digital sårbarhet. Utenforskapet forsterkes når brukskvaliteten i digitale tjenester ikke er god nok og når hjelpen er lite tilgjengelig. Alle kan oppleve å være digitalt sårbare i løpet av livet.

Vi fokuserer derfor spesielt på alle som sliter med å bruke det digitale av forskjellige årsaker og deres perspektiver, og har som mål å involvere brukere tidlig i innsiktsfasen for å starte riktig. 

Produktgruppen fokuserer på den digitale bruker-opplevelsen, men tar hensyn til at det digitale er en del av en større helhet som også omfatter menneskemøter og analoge tjenester. 


<img width="1319" alt="Bilde_test2b" src="https://github.com/user-attachments/assets/bb136be2-3c5d-4396-8031-9024e40d86bc">



## Visjon

### Helhetlig brukeropplevelse for alle
Alle skal «finne, forstå og løse» i kommunikasjonen med det offentlige. Ved å legge til rette for samarbeid, henting og deling på tvers bidrar vi til gjenkjennelige, trygge og sammenhengende tjenester og skaper digitale fellesgoder.

### Mål
1. Det er enkelt å finne rett informasjon
Vi legger til rette for at det er lett å finne og få relevant informasjon fra det offentlige. 
I samarbeid med offentlige virksomheter bidrar vi til at informasjonen vi formidler er oppdatert og til å stole på.

2. Det er enkelt å forstå kommunikasjonen med det offentlige
Vi legger til rette for at kommunikasjonen er tilpasset brukers behov og tilpasset der bruker er i brukerreisen. 
Vi bidrar til at kommunikasjon følger kjente interaksjonsmønstre og at kompliserte oppgaver blir lettere å forstå

3. Det er enkelt å løse oppgavene
Sammen med andre lager vi sammenhengende brukerflyter som gjør det mulig for brukere å løse sine oppgaver der de er.
Bruker behøver ikke å sy sammen informasjon fra ulike steder selv.

## Om produktene
Designsystemet er en felles verktøykasse med grunn-leggende UI-komponenter, retningslinjer, mønstre og beste praksis som bidrar til effektiv produktutvikling og en helhetlig brukeropplevelse. Det utvikles i samarbeid med andre og kan brukes av alle. Designsystemet brukes som grunnlag for ny Altinn-plattform og andre løsninger i Digdir.

Informasjonsportalen i Altinn er de åpne informasjons-sidene før innlogging. Infoportalen består bl.a. av helhetlig og kvalitetssikret informasjon om å starte og drive bedrift, skjema- og tjenestekatalogen med informasjon og lenker til nær 2000 skjema og tjenester, oversikt over støtte-ordninger til næringslivet og hjelpesider. Portalen er nasjonalt kontaktpunkt iht. EUs tjenestedirektiv og yrkes-kvalifikasjonsdirektiv. Portalen har høy bruk og innholdet rangeres svært høyt av Google.​

Arbeidsflaten erstatter dagens Altinn innboks og arkiv. Den vil gi en forståelig dialog med det offentlige​ der sluttbrukeren selv kan velge brukerflate etter behov da den tilgjengeliggjør innhold i Dialogporten gjennom et felles visuelt brukergrensesnitt som kan tilgjengeliggjøres og gjenbrukes i ulike portaler.

norge.no startet som et viktig informasjonsnettsted med masse nyttig innhold om innbyggeres plikter, rettigheter og muligheter. I 2012 ble det aller meste av dette innholdet fjernet, og Norge.no skulle fra da av bare være en veiviser til offentlige tjenester. De siste årene har portalen vært nedprioritert og lite brukt.

## Om DesignOperations
DesignOperations fokuserer på å profesjonalisere design i Digdir og piloteres inn i produktgruppen. I vår kontekst vil arbeidsgruppen fasilitere etablering av tverrgående aktiviteter som bidrar til å skape helhet, hospitering, få innpass for å teste ut støtteverktøy for brukertesting, utforske metodikk, retningslinjer og rutiner for innsikt og designmetodikk.

## Involverte

👨‍🎨 Roller i produktgruppen - Produktgruppeleder, Behovsdriver, Senior rådgiver og Head of Design

🧭 Koordinator - 

💁‍♀️ Andre deltagere - Produkteier, designlead og techlead fra hvert produktteam

## 🔗 Links
https://designsystemet.no/

https://designsystemet.slack.com/

https://info.altinn.no/

https://www.norge.no/nb


